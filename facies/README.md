# facies

Facies P2P social network (top level README)
================================================================
#opensocialmedia #peer2peer #opensource #pgp #free #freedom #openaccess #privacy #ownership

Założenia systemu (nazwa robocza projektu: "Facies")
----------------------------------------------------

1) PEER TO PEER - czyli żadnych centralnych serwerów, nawet lokalnych jak w przypadku *Diaspory. Za całość działania systemu odpowiada aplikacja kliento-serwera działająca na komputerze lub telefonie/tablecie użytkownika.
2) OPEN SOURCE - cały kod jest jawny i zarządzany przez społeczność programistów. Używane są tylko otwarte standardy: HTML, XML i standardowe, niezależne od konkretnych firm i patentów języki programowania: C/C++ , ewentualnie JAVA (z przyczyn praktycznych - aplikacje C++ na Androida mogą sprawiać problemy użytkownikom)
3) PGP - ściśle zdefiniowana prywatność-publiczność komunikacji z szyfrowaniem metodą kluczy publicznych. Posty publiczne są podpisywane, posty skierowane do konkretnych użytkowników lub grup szyfrowane ich kluczami publicznymi, więc czytelne tylko dla nich.
4) BEZPŁATNY - Tak jak Linux, ten system społecznościowy nie jest nastawiony na zarabianie pieniędzy przez społeczność jej twórców. Jest wspólną platformą jak e-mail, ale zrobioną tak by to użytkownik był głównym decydentem ( NO SPAM! )
5) "WOLNOĆ TOMKU W SWOIM DOMKU" - użytkownik decyduje nie tylko co chce oglądać, ale też jakie kategorie komunikatów publicznych przechowuje i przekazuje dalej jego osobisty kliento-serwer
6) OTWARTE OCENY - oceny użytkowników dotyczące innych użytkowników są publiczną informacją, z której każdy może korzystać, ale nie musi. Może też podobnie jak w przypadku innych komunikatów w pełni określić swoje preferencje - ocenom jakich grup ufa i bierze je pod uwagę, a które ignoruje.
7) NIEOGRANICZONY PRZEPŁYW ZASOBÓW SPOŁECZNOŚCIOWYCH - przynajmniej jednokierunkowe spięcie systemu z istniejącymi portalami społecznościowymi - to co użytkownik pisze na Facebooku, Twitterze, LinkedIn, ResearchGate etc. może być także automatycznie udostępniane za pośrednictwem systemu. Także komentarze w tych systemach są śledzone i linkowane do postu. Zapis postów w jednolitym otwartym kodzie XML (albo jako JSON) może z czasem służyć wypromowaniu standardu wymiany informacji między portalami społecznościowymi co pozwoli na włączenie starszych portali społecznościowych do systemu na równych zasadach. 

Być może wymagania te spełnia nowy system społecznościowy związany ze społecznością blockchainu:

https://pocketnet.app/about


WAŻNE LINKI
---------------------

Link do grupy na Facebooku: https://www.facebook.com/groups/141043869907657/permalink/141998329812211/

Link do strony projektu Fasada, który byłby szkieletem technologicznym dla implementacji Facies: https://sites.google.com/view/fasada-cpp/

Link do "społeczności" na G+: https://plus.google.com/communities/107225354537883894305 (obsolete)


